---
title: Het Kwade Oog
date: 2017-04-20 00:00:00 Z
layout: movie
director: Charles Dekeukeleire
country: B
year: 1937
time: 19u30
duration: 70'
location: MARCA
---

<p class="lead">Zelden vertoonde cultfilm, gedraaid in de Vlaamse Ardennen met de plaatselijke bevolking als acteurs. Blikveld herstelt ‘Het Kwade Oog’ in ere, met een nieuwe, live gespeelde soundtrack.</p>

<!-- more -->

<p>‘Het Kwade Oog’ geldt als een mijlpaal in de Belgische filmgeschiedenis. Het scenario is gebaseerd op een toneelstuk van Herman Teirlinck en vertelt hoe de komst van een zwerver een boerendorp op stelten zet. Oudere inwoners van de Vlaamse Ardennen herinneren zich nog hoe hun (groot)vader in de film figureerde en hoe bizar hij indertijd werd bevonden. Slechts enkele zalen durfden de film te tonen.</p>

<p>Rasmuzikant en streekgenoot Ruben Machtelinckx schreef een nieuwe, eigentijdse soundtrack, die hij met een eigen ensemble live uitvoert tijdens de vertoning. Niet te missen!</p>