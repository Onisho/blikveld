---
title: Het Kwade Oog
date: 2017-04-22 00:00:00 Z
layout: movie
director: Charles Dekeukeleire
country: BE
year: 1937
time: 15u00
duration: 74'
location: MARCA
youtube: PKpFG_D99d4
order: 9
tickets: 
extra: 
price: ""
---

<p class="lead">In de marge van het Blikveld filmfestival organiseert de heemkundige kring Businarias een eenmalige visie van ‘Het kwade oog’. Dat is een film uit 1937, gebaseerd op het toneelstuk ‘De vertraagde film’ van Herman Teirlinck. Regisseur Charles Dekeukeleire zette een poëtische beeldenreeks neer, waarbij Maarkedal en de Vlaamse Ardennen als decor fungeerden.</p>

<!-- more -->

<p> De regisseur koos ervoor te werken met niet-professionele acteurs en liet inwoners uit onder meer Maarkedal in de film acteren. Zo zijn inwoners Julia en Michel Antrop te herkennen. Het verhaal: de komst van een zwerver in een plattelandsdorp zet een reeks vreemde gebeurtenissen in gang. Daardoor zien de dorpelingen de zwerver aan voor een boze geest. In werkelijkheid is hij op zoek naar zijn oude geliefde. Meer dan 80 jaar na het verschijnen, staat de film te boek als een gedurfde cult-film. Een ideale gelegenheid dus om hem te (her)ontdekken. Een organisatie van heemkundige kring Businarias, in samenwerking met Blikveld, driedaags filmfestival in de Vlaamse Ardennen.</p>

<p class="highlight">Info en tickets: <a href="mailto:Marcvuylsteke@skynet.be">Marc Vuylsteke</a></p>

<p>Muziek: Marcel Poot </p>