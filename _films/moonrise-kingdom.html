---
title: Moonrise Kingdom
date: 2017-04-20 00:00:00 Z
layout: movie
director: Wes Anderson
country: VS
year: 2012
time: 19u30
duration: 94'
location: MARCA
youtube: _eOI3AamSm8
---

<p class="lead">‘Moonrise kingdom’ is niet toevallig de openingsfilm. Hij vertegenwoordigt alles waar Blikveld voor staat: verbeelding, originaliteit en poëzie, maar ook de rol van de natuur en het belang van (film)muziek.</p>

<!-- more -->

<p>Wes Anderson brengt het allemaal samen in het unieke universum van twee bijzondere 12-jarigen: Sam de padvinder en Suzy, een meisje dat naar Françoise Hardy luistert en naar de wereld kijkt door een verrekijker. Als ze samen weglopen, staat het hele eiland in rep en roer.</p>

<p>Als acteurs wist Anderson opnieuw een schare sterren te strikken, in rollen waarin je ze niet verwacht, maar die hen wonderwel blijken te passen. Bruce Willis als Captain Sharp spant de kroon.</p>