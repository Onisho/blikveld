---
title: Jour de fête
date: 2017-04-22 00:00:00 Z
layout: movie
director: Jacques Tati
country: FR
year: 1949
time: 11u30
duration: 76'
location: KAPEL
youtube: 6MocOt8xBjo
order: 8
tickets: https://www.eventbrite.be/e/jour-de-fete-tickets-42167897316
extra: Incl. uitgebreide brunch vooraf
price: "€ 50"
---

<p class="lead">Blikveld brengt een eresaluut aan de cinema met het onverwoestbare filmdebuut van Jacques Tati. Hoewel Tati maar zes films maakte, zou hij enorme invloed hebben op de (Franse) film.</p>

<!-- more -->

<p>Jacques Tati speelt ook zelf de rol van klungelige postbode, die op de Franse feestdag in zijn dorp voor het eerst naar een film gaat kijken. Het blijkt een documentaire te zijn over de efficiëntie van de Amerikaanse posterijen. En dus bedenkt de postbode manieren — doorgaans niet echt geslaagd — om op zijn manier even snel te zijn als zijn overzeese collega’s. Feilloos getimede grappen in een feestelijke klassieker die de eerste editie van Blikveld afsluit.</p>

<p>Acteurs: Jacques Tati, Guy Decomble, Paul Frankeur </p>

<p class="small">Incl. uitgebreide brunch vooraf</p>

<hr>

<div class="filmmagie">
<h6>Bespreking Filmmagie:</h6>
<p>Jacques Tati is nooit de man van het fenomenale succes geweest. Maar zijn films doorstonden wél de tand des tijds en talloze filmliefhebbers kunnen moeiteloos scènes navertellen. Wie de digitaal opgepoetste versie van de melancholische slapstickkomedie Jour de fête vandaag herontdekt zal merken hoeveel visuele gags uit Tati’s debuutfilm in ons geheugen gegrift staan. (...) Een grap is nooit zomaar een grap bij Tati die ons via visuele en auditieve prikkels vooral anders naar de wereld wil laten kijken en luisteren.</p>
<p>Voor Tati was (zijn) cinema “een school voor de blik” en resulteert een filmblik in een andere kijk op de werkelijkheid. Hij vernieuwde de komedie door het komisch personage “le droit de rire” te geven. Daardoor verkleinde hij de afstand tussen de kijker en het gebeuren. Het komische personage wordt zelf observator, bekijkt wat er om hem heen gebeurt met een zekere ironie, waardoor de toeschouwer onmogelijk nog op een afstandelijke, superieure wijze met alles kan lachen. Met facteur François geeft hij aan dat iedereen een potentieel komisch personage is. (...)</p>
<p>Een re-release die aantoont hoe vitaal Tati’s uitgepuurde cinema blijft. Elke nieuwe visie van Jour de fête zorgt voor de ontdekking van andere details. Tati zelf was er heilig van overtuigd dat een film blijft ‘leven’. Tijdens het kijken, maar ook daarna in de verbeelding en de herinnering. Tati’s kracht is dat hij als geen andere films maakt die kinderlijke verwondering (blijven) opwekken. Zonder een beroep te doen op kinderachtige humor.</p>
<p><small>Ivo De Kock in Filmmagie 637 (2013, p. 37)</small></p>
</div>