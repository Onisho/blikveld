---
title: Cinema Paradiso
date: 2017-04-21 00:00:00 Z
layout: movie
director: Giuseppe Tornatore
country: IT
year: 1988
time: 20u00
duration: 133'
location: KAPEL
youtube: C2-GX0Tltgw
order: 6
tickets: https://www.eventbrite.be/e/cinema-paradiso-tickets-42167854187
extra: 
price: "€ 17,5"
---

<p class="lead">Na 30 jaar heeft ‘Cinema Paradiso’ nog niets van zijn charme verloren. Een ode aan de dorpsbioscoop van vroeger mocht niet op Blikveld ontbreken.</p>

<!-- more -->

<p>Salvatore, een succesvolle filmregisseur, keert terug naar het dorp van zijn jeugd voor de begrafenis van zijn vriend Alfredo. Die werkte als projector in 'Cinema Paradiso', de dorpscinema waar Salvatores liefde voor de film werd geboren. Salvatore wordt er ook herinnerd aan zijn verloren jeugdliefde, Elena.</p>

<p>Melancholische film die een instant klassieker werd, net als de prachtige muziek van Ennio Morricone.</p>

<p class="highlight">De ticketprijs is inclusief streekbiertje.</p>

<small>Acteurs: Philippe Noiret, Jacques Perrin, Marco Leonardi </small>

<hr>

<div class="filmmagie">
<h6>Bespreking Filmmagie:</h6>
<p>Menigeen werd geraakt door de nostalgie waarvan de film doortrokken is, niet in het minst omdat de buurtbioscoop voor velen herinneringen aan voorbije jaren opriep. Herinneringen aan een tijd waarin televisie nog niet bestond en film zowat het enige amusement was. Die oude filmzalen waarin jong en oud zich vergaapte aan beroemde filmsterren zoals Greta Garbo, Ingrid Bergman, Clark Gable en Cary Grant. In Cinema Paradiso herleeft dit tijdperk weer. (...) In Cinema Paradiso zijn de filmbezoekers de hoofdrolspelers en hun reacties op de films die ze zien het onderwerp. Hun ontroering, verontwaardiging en plezier zijn de emoties die we meebeleven en herkennen. (...) </p>
<p>Philippe Noiret voegt met zijn vertolking van de oude Alfredo nog een extra dimensie toe aan de film. Het kind Toto wordt wervelend neergezet door het jongetje Salvatore Cascio die met zijn onbevangen blik en zelfbewuste optreden iedereen voor zich wint. De vriendschap tussen beiden is puur en rechtstreeks. Het ritme van de film is meeslepend en energiek en ondanks de lange speelduur (155’) wordt de film niet langdradig. (...) Giuseppe Tornatore heeft met Cinema Paradiso een film gemaakt die een voorbije periode voorgoed onsterfelijk maakt.</p>
<p><small>Mariet Peeters in Filmmagie 390 (1989, p.19)</small></p>
</div>