---
title: Brassed Off
date: 2017-04-22 00:00:00 Z
layout: movie
director: Mark Herman
country: ENG
year: 1996
time: 11u30
duration: 103'
location: MARCA
youtube: CTTS1V2XWO8
order: 7
tickets: https://www.eventbrite.be/e/brassed-off-tickets-42167878259
extra: Incl. uitgebreide brunch vooraf
price: "€ 50"
---

<p class="lead">Muzikale tragikomedie tegen de achtergrond van de mijnsluitingen in Groot-Brittannië. Over de liefde voor muziek als verbindende kracht.</p>

<!-- more -->

<p>In ‘Brassed Off’ volgen we de bewoners van een mijnstadje die vechten om te overleven als de mijn sluit. Ook de brassband waarin de mijnwerkers spelen lijkt gedoemd te verdwijnen, maar dat laten de muzikanten niet zomaar gebeuren. Een muziekfilm, sociaal drama én liefdesgeschiedenis in één begeesterend verhaal. Met in de hoofdrollen karakteracteur Pete Postlethwaite en een nog jonge Ewan McGregor.</p>

<p>Acteurs: Pete Postlethwaite, Ewan McGregor, Tara Fitzgerald</p>

<p class="small">Incl. uitgebreide brunch vooraf</p>


<hr>

<div class="filmmagie">
<h6>Bespreking Filmmagie:</h6>
<p>Met Brassed Off zet Mark Herman een zoveelste charmant en bitterzoet arbeidersdrama neer, stevig verankerd in de sociale realiteit, van de werkende of alsmaar vaker werkloze klasse welteverstaan. Een drama dat ondanks haar vertrek Thatcher voor ’s lands wantoestanden met de vinger wijst, en zijn boodschap niet zonder humor en emoties kwijt wil. (...)</p>
<p>In zijn sociale kroniek vol heerlijk en minder heerlijk kopergepletter laat hij de balans af en toe schaamteloos overhellen naar onversneden sentimentaliteit. (...) De grote kunst bestaat erin zonder veel kleerscheuren uit de strijd te komen, en daar is de maker als bij wonder in geslaagd. (...)</p>
<p>De bewuste verankering in de grauwe realiteit, het a-modieus maar loyaal vasthouden aan in de jaren 80 overboord gegooide werkmanswaarden, een stevige portie relativerende humor én de onvoorwaardelijke liefde waarmee de cineast zijn personages omarmt, temperen elk cynisme. (...)</p>
<p>Zonder Hermans eigen kunnen te minimaliseren, is een vermelding van een uitstekende cast hier alleszins op zijn plaats. (...) Herman zet een aantal gedegen film- en televisieacteurs naast elkaar en tikt af met een aandoenlijk maar overtuigend gezelschap, dat onder leiding van een vertederende Pete Postlethwaite de sterren van de hemel speelt.</p>
<p><small>Karin Seberechts in Filmmagie 475 (1997, p. 29)</small></p>
</div>